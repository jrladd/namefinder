
 
 
 AMPLISSIMO ET REVERENDISSIMO DOMINO GVILIELMO ARCHI-PRAESULI  Cantuariensi. 
 Reverendissime ARCHI-PRAESUL —Hoc enim solum Tibi  (sic voluisti)  Nomen relictum est — 
 N Ovissimae literae tuae, amoris, sed & doloris, plenae, fecerunt ut dehinc nos planè are dirutos diruptos{que} profiteri debeamus. Cum effusissimo amori tuo, verbis (quod unicum nobis suppetit peculium) ut paria faceremus, nunquam sperandum fuit; nedum dolori nostro verba nos reperturos
 paria; Ne si passis quidem eloquentiae velis vehi, & totâ doloris praerogativâ frui liceret. Hodie verò, ut sunt tempora, ad justissimum dolorem nostrum non levis hic accessit cumulus, quòd eum in sinu premere & quasi strangulare necesse habeamus; Quibus ne illud quidem tutò queri licet, in ea nos tempora incidisse, in quibus singulari tuae prudentiae & erga nos amori consultissimum visum sit, nostra{que} quâm maximè interesse, ut Res ac Fortunas nostras à Tuis segreges habeamus & sejunctas. Quanquam verò supremo Numini sic visum est, ut illud nobis beneficij loco imputandum haberes, quòd maximum beneficiorū tuorum, Teipsum, à nobis segregares, &  Cancellarij  munus abdicares; Affectus tamen tuus erga Academiam nostram propensissimus, tum literis tuis novissimis, tum aliis frequentibus argumentis abundè testatus, dubitare nos non sinit, quin deposito invidioso  Cancellarij  titulo, amantissimi Patroni affectum adhuc in sinu tuo retineas. Quamdiu  Manuscripta MSS  Cod. plus quàn  MCCC.  De quibus plus quam CCCXXX Linguis Oriental. scripti. & paulò minus C. Ling. Gr.  illa   Tua, Orientis spolia, & verè   Bibliothecam nostram illustrabunt; quamdiu  Lectura Arabica,  á
 Te Salarium Professoris Ling. Arab. XL. lb. Annuae.  dotata, frequentabitur; quamdiu Antiquitatis vindices simul & testes antiqua Hebr. Graec. Roman. Famil. & Imper. Britannic.   Numismata  visentur; quamdiu castigatior disciplina, mores emendati, morumque Canon  Statuta  vigebunt; quamdiu pro studio partium bonarum Artium studia colentur; quamdiu literis honos, honori Literae erunt,  Cancellarium  adhuc esse Te, sentiet praesens Aetas; fuisse, poster a agnoscet. Dehinc, immortalitatis securus, gloriae{que} Tuae superstes, diu hîc posteritati tuae intersis; Ac demum, ubi mortalitatis numeros omnes impleveris, plenus annis abeas, plenus honoribus, illis etiam quos abdicasti. Ita vovet 
 Dat: è Domo Convocat:  6 o . Iulij. 1641. 
 Amplitudini Tuae omni cultûs ac observantiae nexu devinctissima, ACADEMIA OXON. 

