
 
 
 Amicissimo juveni Ioanni Hamnet Generoso, ornatissimi viri Ioannis Hamnet nuperrimae de Maldon apud Regnos Suthreios Gen. filio unico & haeredi, S. 
 ROgasti ut a me concio haec (rogo & ego ut a te pater tuus) exscriberetur, optatum jam habes, utinam & ego pariter felix, hoc enim mihi unicum in votis, juxta & precibus, at ipsissimum patris prodeas exemplar, ut sis non rei familiaris tantum, sed & virtutum haeres, ut emorituri parentis, jam jamque ultimum emittentis spiritum, coelestibus planè oraculis & fidem habeas & morem geras; sic te tibi reddas, sic tecum vivas, sic proprio sinu, domique senatum, aerarium, & exercitum habeas, sic Deo proximior fias, sic amico. 
 E. H. 
 Mald. pridiè   Calend. Iul. An. salutis, 1643. 

